<!DOCTYPE x23.xml>
<course>
    <courseInfo security="Ep" new="false" alias="诗五首(1)" courseType=""/>
    <content>
        <item display="" display1="" id="0" comparision="《酬乐天扬州初逢席上见赠》 刘禹锡"/>
        <item display="" display1="" id="1" comparision="巴山楚水凄凉地，二十三年弃置身。怀旧空吟闻笛赋，到乡翻似烂柯人。沉舟侧畔千帆过，病树前头万木春。今日听君歌一曲，暂凭杯酒长精神。"/>
        <item display="" display1="" id="2" comparision="《赤壁》 杜牧"/>
        <item display="" display1="" id="3" comparision="折戟沉沙铁未销，自将磨洗认前朝。东风不与周郎便，铜雀春深锁二乔。"/>
        <item display="" display1="" id="4" comparision="《过零丁洋》 文天祥"/>
        <item display="" display1="" id="5" comparision="辛苦遭逢起一经，干戈寥落四周星。山河破碎风飘絮，身世浮沉雨打萍。"/>
        <item display="" display1="" id="6" comparision="惶恐滩头说惶恐，零丁洋里叹零丁。人生自古谁无死，留取丹心照汗青。"/>
        <item display="" display1="" id="7" comparision="《水调歌头·明月几时有》 苏轼"/>
        <item display="" display1="" id="8" comparision="明月几时有？把酒问青天。不知天上宫阙，今夕是何年。我欲乘风归去，又恐琼楼玉宇，高处不胜寒。起舞弄清影，何似在人间。"/>
        <item display="" display1="" id="9" comparision="转朱阁，低绮户，照无眠。不应有恨，何事长向别时圆？人有悲欢离合，月有阴晴圆缺，此事古难全。但愿人长久，千里共婵娟。"/>
        <item display="" display1="" id="10" comparision="《山坡羊·潼关怀古》 张养浩"/>
        <item display="" display1="" id="11" comparision="峰峦如聚，波涛如怒，山河表里潼关路。望西都，意踌蹰。伤心秦汉经行处，宫阙万间都做了土。兴，百姓苦；亡，百姓苦！"/>
    </content>
</course>
