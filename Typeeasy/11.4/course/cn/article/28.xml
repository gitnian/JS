<!DOCTYPE x28.xml>
<course>
    <courseInfo security="I/" new="false" alias="诗五首（2）" courseType="cn-article"/>
    <content>
        <item display="" display1="" id="0" comparision="《饮酒》（其五）"/>
        <item display="" display1="" id="1" comparision="陶渊明"/>
        <item display="" display1="" id="2" comparision="结庐在人境，而无车马喧。问君何能尔，心远地自偏。采菊东篱下，悠然见南山。"/>
        <item display="" display1="" id="3" comparision="山气日夕佳，飞鸟相与还。此中有真意，欲辨已忘言。"/>
        <item display="" display1="" id="4" comparision="《行路难》李白"/>
        <item display="" display1="" id="5" comparision="金樽清酒斗十千，玉盘珍羞直万钱。停杯投箸不能食，拔剑四顾心茫然。"/>
        <item display="" display1="" id="6" comparision="欲渡黄河冰塞川，将登太行雪满山。闲来垂钓碧溪上，忽复乘舟梦日边。"/>
        <item display="" display1="" id="7" comparision="行路难，行路难！多歧路，今安在？长风破浪会有时，直挂云帆济沧海。"/>
        <item display="" display1="" id="8" comparision="《茅屋为秋风所破歌》杜甫"/>
        <item display="" display1="" id="9" comparision="八月秋高风怒号，卷我屋上三重茅。茅飞渡江洒江郊，高者挂罥长林梢，下者飘转沉塘坳。"/>
        <item display="" display1="" id="10" comparision="南村群童欺我老无力，忍能对面为盗贼。公然抱茅入竹去，唇焦口燥呼不得，归来倚仗自叹息。"/>
        <item display="" display1="" id="11" comparision="俄顷风定云墨色，秋天漠漠向昏黑。布衾多年冷似铁，娇儿恶卧踏里裂。床头屋漏无干处，雨脚如麻未断绝。自经丧乱少睡眠，长夜沾湿何由彻！"/>
        <item display="" display1="" id="12" comparision="安得广厦千万间，大庇天下寒士俱欢颜，风雨不动安如山。呜呼！何时眼前突兀见此屋，吾庐独破受冻死亦足！"/>
        <item display="" display1="" id="13" comparision="《白雪歌送武判官归京》岑参"/>
        <item display="" display1="" id="14" comparision="北风卷地白草折，胡天八月即飞雪。忽如一夜春风来，千树万树梨花开。"/>
        <item display="" display1="" id="15" comparision="散入珠帘湿罗幕，狐裘不暖锦衾薄。将军角弓不得控，都护铁衣冷难着。"/>
        <item display="" display1="" id="16" comparision="瀚海阑千百丈冰，愁云惨淡万里凝。中军置酒饮归客，胡琴琵琶与羌笛。"/>
        <item display="" display1="" id="17" comparision="纷纷暮雪下辕门，风掣红旗冻不翻。轮台东门送君去，去时雪满天山路。"/>
        <item display="" display1="" id="18" comparision="山回路转不见君，雪上空留马行处。"/>
    </content>
</course>
