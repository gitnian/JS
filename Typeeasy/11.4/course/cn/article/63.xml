<!DOCTYPE x63.xml>
<course>
    <courseInfo security="8=" new="false" alias="孔雀东南飞" courseType="cn-article"/>
    <content>
        <item display="" display1="" id="0" comparision="鸡鸣外欲曙，新妇起严妆。著我绣夹裙，事事四五通。足下蹑丝履，头上玳瑁光。腰若流纨素，耳著明月珰。指如削葱根，口如含朱丹。纤纤作细步，精妙世无双。"/>
        <item display="" display1="" id="1" comparision="上堂拜阿母，阿母怒不止。“昔作女儿时，生小出野里，本自无教训，兼愧贵家子。受母钱帛多，不堪母驱使。今日还家去，念母劳家里。”却与小姑别，泪落连珠子。“新妇初来时，小姑始扶床，今日被驱遣，小姑如我长。勤心养公姥，好自相扶将。初七及下九，嬉戏莫相忘。”出门登车去，涕落百余行。"/>
        <item display="" display1="" id="2" comparision="府吏马在前，新妇车在后，隐隐何甸甸，俱会大道口。下马入车中，低头共耳语：“誓不相隔卿，且暂还家去；吾今且赴府，不久当还归，誓天不相负！”"/>
        <item display="" display1="" id="3" comparision="新妇谓府吏：“感君区区怀！君既若见录，不久望君来，君当作磐石，妾当作蒲苇，蒲苇纫如丝，磐石无转移。我有亲父兄，性行暴如雷，恐不任我意，逆以煎我怀。”举手长劳劳，二情同依依。"/>
        <item display="" display1="" id="4" comparision="府吏闻此变，因求假暂归，未至二三里，摧藏马悲哀。新妇识马声，蹑履相逢迎。怅然遥相望，知是故人来。举手拍马鞍，嗟叹使心伤：“自君别我后，人事不可量。果不如先愿，又非君所详。我有亲父母，逼迫兼弟兄，以我应他人，君还何所望？”"/>
        <item display="" display1="" id="5" comparision="府吏谓新妇：“贺卿得高迁！磐石方且厚，可以卒千年，蒲苇一时纫，便作旦久间。卿当日胜贵，吾独向黄泉！”"/>
        <item display="" display1="" id="6" comparision="新妇谓府吏：“何意出此言！同是被逼迫，君尔妾亦然。黄泉下相见，勿违今日言！”执手分道去，各各还家门。生人作死别，恨恨那可论？念与世间辞，千万不复全！"/>
    </content>
</course>
