<!DOCTYPE x15.xml>
<course>
    <courseInfo security="" new="false" alias="三峡" courseType="wb-article"/>
    <content>
        <item display="" display1="" id="0" comparision="《大道之行也》"/>
        <item display="" display1="" id="1" comparision="大道之行也，天下为公，选贤与能，讲信修睦。故人不独亲其亲，不独子其子。使老有所终，壮有所用，幼有所长，矜、寡、孤、独、废疾者皆有所养。男有分，女有归。货恶其弃于地也，不必藏于己。力恶其不出于身也，不必为己。是故谋闭而不兴，盗窃乱贼而不作，故外户而不闭，是谓大同。"/>
        <item display="" display1="" id="2" comparision="《三峡》郦道元"/>
        <item display="" display1="" id="3" comparision="自三峡七百里中，两岸连山，略无阙处；重岩叠嶂，隐天蔽日，自非亭午夜分，不见曦月。"/>
        <item display="" display1="" id="4" comparision="至于夏水襄陵，沿溯阻绝，或王命急宣，有时朝发白帝，暮到江陵，其间千二百里，虽乘奔御风，不以疾也。"/>
        <item display="" display1="" id="5" comparision="春冬之时，则素湍绿潭，回清倒影。绝巘多生怪柏，悬泉瀑布，飞漱其间。清荣峻茂，良多趣味。"/>
        <item display="" display1="" id="6" comparision="每至晴初霜旦，林寒涧肃，常有高猿长啸，属引凄异，空谷传响，哀转久绝。故渔者歌曰：“巴东三峡巫峡长，猿鸣三声泪沾裳！”"/>
        <item display="" display1="" id="7" comparision="《答谢中书书》陶弘景"/>
        <item display="" display1="" id="8" comparision="山川之美，古来共谈。高峰入云，清流见底。两岸石壁，五色交辉。青林翠竹，四时俱备。晓雾将歇，猿鸟乱鸣。夕日欲颓，沉鳞竞跃。实是欲界之仙都，自康乐以来，未复有能与其奇者。"/>
        <item display="" display1="" id="9" comparision="《记承天寺夜游》苏轼"/>
        <item display="" display1="" id="10" comparision="元丰六年十月十二日夜，解衣欲睡，月色入户，欣然起行。念无与为乐者，遂至承天寺寻张怀民，怀亦未寝，相与步中庭。庭下如积水空明，水中藻荇交横，盖竹柏影也。何夜无月？何处无松柏？但少闲人如吾两人者耳。"/>
    </content>
</course>
